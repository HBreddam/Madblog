---
layout: single
title:  "Sådan starter du en surdej op"
author: Henrik
#date:   2019-11-05 13:39:33 +0100
categories:  
  - Surdej 
  - Guide
  - Opskrifter
tags: 
  - Henrik
  - Prefermentering
  - Surdej 
  - Guide
  - Opskrifter
permalink: /surdej-uden-madspild/
excerpt: "Surdej kan sagtens laves uden madspild og daglig pasning. Lad surdejen ligge i køleskabet i hverdagen og hiv den frem fredag eller lørdag til weekendens bagning"
header:
  teaser: assets/images/posts/henrik/surdej-zerowaste-teaser.jpg
  overlay_image: assets/images/posts/henrik/surdej-zerowaste-banner.jpg
  overlay_filter: 0.2 # 
  #caption: "Photo credit: [**Unsplash**](https://unsplash.com)"
  actions:
    - label: "Direkte til opskriften"
      url: "/surdej-uden-madspild/#opskrift"

gallery:
  - url: assets/images/posts/henrik/surdej-zerowaste-teaser.jpg
    image_path: assets/images/posts/henrik/surdej-zerowaste-teaser.jpg
    alt: "Surdej"
gallery2:
  - url: assets/images/posts/henrik/surdej-zerowaste-closeup.jpg
    image_path: assets/images/posts/henrik/surdej-zerowaste-closeup.jpg
    alt: "Surdejen er klar"
---
Surdej er levende og derfor skal du passe godt på den, men i modsætning til hvad mange folk mener **så er det ikke ligesom et barn**. Surdej består af gærceller og bakterier, som er nogle at de mest tilpasningsdygtige skabninger. Så slap lidt af og put den i køleskabet i hverdagene og hiv den frem til weekenden. 
{% include gallery id="gallery"  caption="Liv i et glas" %}
Når man beskriver en genopfriskning, angiver man forholdene af surdej, mel og vand, sådan "surdej:mel:vand". I denne opskrift er forholdene i opfriskningerne ca 1:2:2 og 5:2:2, så den første opfriskning er ret almindelig, mens den efterfølgende opfriskning nærmest bare er en halv-halv.

Du kan godt lade surdejen stå i køleskabet 2 uger mellem bagninger og stadig have en fin potent surdej, men går der mere vil jeg nok give den en genopfriskning mere. Dette kan enten gøres ved at lave en klassik opfriskning en dag i forvejen (1:2:2) og så tage noget surdej fra. Man kan også give opskriften et ekstra skridt, så den hedder 1:2:2, 5:2:2, 9:4:4. Ulempen er dog at det giver en meget stor surdej på 17 gange den oprindelige mængde surdej, men den giver mindst spild og er hurtigst.

Som jeg nævnte til at starte med, er surdej levende. Det kan derfor være svært at lave en meget præcis guide, fordi der er mange ting der er spiller ind i processen. De første gange er det derfor en god idé at holde øje med, hvordan lige præcis din surdej opfører sig. Når der skal bages, vil du gerne bruge surdejen når den peaker. Det er dog svært at bedømme hvornår surdejen peaker, så det man kan gøre i praksis, er at bruge den lige efter den har peaket. På billedet nedenfor kan du se aftegninger på glasset, hvor surdejen har trukket sig tilbage, så den surdej er klar til bagning. 

{% include gallery id="gallery2"  caption="Surdejen er ready to party" %}

Hvis tiderne ikke helt passer, kan du justere på temperaturen af vandet og hvor i køkkenet du placerer surdejen. 
Mit sidste tip er altid at gemme et backupglas i køleskabet i tilfælde af force majeure, så som et smadret glas.

Jeg håber du vil prøve min surdejsmetode og stoppe med at bruge unødige mængder af mel og mentalkapacitet på at holde din surdej.

Velbekomme!  
\- Henrik 

{% include opskrift.html opskrift="surdej-zerowaste" %}