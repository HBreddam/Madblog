---
layout: single
title:  "Nemme koldhævede køkkenbordsboller - med eller uden surdej"
author: Henrik
#date:   2019-11-05 13:39:33 +0100
categories:  
  - Surdej og brød
  - Opskrifter
tags: 
  - Henrik
  - Prefermentering
  - Surdej 
  - Guide
  - Opskrifter
  - Boller
permalink: /koldhaevede-kokkenbordsboller/
excerpt: "Har du nogengange dage, hvor du ikke helt har styr på, meget du har styr på dit liv? Hvor du måske starter morgenen og tænker \"jeg bager sgu et surdejsbrød i aften\" og genopfrisker din surdej, for så at komme i tanke om den 30 minutter før sengetid, efter en aften for der ikke var tid til de utallige steps i din go to surdejsbrødsopskrift? Måske er det kun mig, men her er mit take på hvordan du stadig kan få brugt din surdej og få lidt mere ud af klassikeren køkkenbordsboller!"
header:
  teaser: assets/images/posts/henrik/kokkenbordsboller/kokkenbordsboller-teaser.jpg
  overlay_image: assets/images/posts/henrik/kokkenbordsboller/kokkenbordsboller-header.jpg
  overlay_filter: 0.3 # 
  #caption: "Photo credit: [**Unsplash**](https://unsplash.com)"
  actions:
    - label: "Direkte til opskriften"
      url: "/koldhaevede-kokkenbordsboller/#opskrift"
gallery-teaser:
  - url: assets/images/posts/henrik/kokkenbordsboller/kokkenbordsboller-teaser.jpg
    image_path: assets/images/posts/henrik/kokkenbordsboller/kokkenbordsboller-teaser.jpg
    alt: "Bollerne"
gallery-closeup:
  - url: assets/images/posts/henrik/kokkenbordsboller/kokkenbordsboller-closeup.jpg
    image_path: assets/images/posts/henrik/kokkenbordsboller/kokkenbordsboller-closeup.jpg
    alt: "Closeup af krummen"
---
Køkkenbordsboller er det jeg kalder bollerne der kræver mindst mulig aktiv tilberedning, altså de boller der skal stå mest muligt for sig selv på køkkenbordet. Så i virkeligheden er denne opskrift et forsøg på at simplificere surdejsboller mest muligt, så spørgsmålet er om jeg kan og bør skrive en lang og klog tekst til? Jeg foretrækker selv opskrifter der fatter sig i korthed, men samtidigt hjælper det at have en grundlæggende forståelse for hvad der foregår når man står i køkkenet, så man kan tilpasse den “myriade” af parametre der helt sikkert er forskellige fra mit køkken og grej til dit. De fleste af disse gør ingen forskel, men det er jo det man skal vide. 

{% include gallery id="gallery-teaser"  caption="" %}

Helt grundlæggende vil vi have to ting til at ske før vi kan få lækre surdejsboller: Vi skal skabe et smidigt glutennetværk og vi skal fylde det med luft. 
Glutennetværket opstår når vandet trænger ind i melet og gør glutenproteinerne våde og de enkelte glutenin-strenge klistrer sammen og danner et net. Når man ælter i hånden eller på maskine går størstedelen af arbejdet til at forcere vandet ind i melet. Men dette sker også af sig selv over tid når dejen står og det går hurtigere med højere hydrering i af dejen. Det andet der sker under æltning eller med andre teknikker så som stræk og fold er en ensretning af strengene. Det gør både dejen stærkere og at den kan strække sig længere uden at knække. Du kan se det lidt som en stor bunke elastikker der hænger sammen, hvis de går i samme retning, er de nemmere at strække fra hinanden end hvis de ligger hulter til bulter. 

Luften i dejen kommer ind på to måder, dels kommer den ind via den fermentering der sker når dejen hæver, men der kommer også luft ind i den når dejen bliver æltet. Generelt er luften fra hævningen jævnt fordelt, men det er de lommer af luft man skaber ved æltning eller stræk og fold, der giver de meget åbne krumme med store huller. 

Udfordringen ved at lave de hurtige køkkenbordsboller er at man ikke kan nå at bygge et stærkt glutennetværk op før man sætter dejen til hævning, som man eller gør i de fleste surdejsopskrifter. I stedet bruger vi tiden natten over til at opbygge glutennetværket, men det bliver dog ikke helt stærkt uden lige at blive strakt og ensrettet lidt. Vi vil dog helst ikke miste alt for meget af den luft som nattens hævning har fyldt dejen med.  Derfor laver vi et sæt af det der hedder spolefoldninger (coil folds) til at ensrette glutennetværket og indarbejde lidt luft i dejen. Min erfaring er at spolefoldninger er de mest effektive i forhold til, hvor skånsomme det er på luften i dejen.

Hvis du er i tvivl om hvordan man coilfolder kan du se Peter fra YouTube kanalen “Simpel surdejs” meget koncise video:
{% include video id="5xymoOMF_L8" provider="youtube" %}
Når bollerne nu skal skæres ud, gælder det stadig at vi vil passe mest muligt på luften i dejen. Det er derfor jeg vælger bare at skære bollerne ud og komme dem direkte på bagpapiret til efterhævning. Det kan god give nogle ukurante former, især når portionen er lille, men det er en del af charmen. 
{% include gallery id="gallery-closeup"  caption="" %}
Efter udskæring skal bollerne efterhæve. Længde af efterhævningen kommer meget an på temperaturen i køkkenet og surdejen formåen. Jeg vil give den mindst 45 min, hvilket også er den tid det tager ovnen at varme op, men de kan godt bruge længere. 



Velbekomme!  
\- Henrik 

{% include opskrift.html author="henrik" category="brod" opskrift="kokkenbordsboller" %}