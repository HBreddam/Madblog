---
layout: single
title:  "Blomkålscurry"
author: Henrik
date:   2019-11-05 13:39:33 +0100
categories: jekyll update
permalink: /BlomkaalscurryFixed/
excerpt: "Blomkålscurry med kikærter"
teaser: /assets/images/posts/henrik/broed.png
header:
  teaser: /assets/images/posts/henrik/merebroed.jpg
  overlay_image: /assets/images/posts/henrik/broed.png
  overlay_filter: 0.35 # 
  #caption: "Photo credit: [**Unsplash**](https://unsplash.com)"
  actions:
    - label: "Direkte til opskriften"
      url: "/BlomkaalscurryFixed/#opskrift"
---


Jeg har det svært med feminas opskrifter! Forstå mig ret, deres rette er virkeligt gode, men deres måde at skrive dem på og layout er fuldstændigt forfærdeligt. Derudover er der også nogle få [principper][principper] der altid gør en ret lidt bedre, som opskrifterne fejler på.

Først det med layoutet... 
Hvordan læser du en opskrift? Jeg sætter mig gerne ned dagen før, læser opskriften igennem og visualisere de ingrediensers vej ned ind i retten og det samlede arbejdsflow fra start til slut. På den måde er der ingen overraskelser og så er der man til tiden. Okay ej... selvfølgeligt gør jeg ikke det! Jeg går i gang fra toppen, helst lidt for sent og prøver at holde styr på Holger mens jeg konstant scroller mellem ingredienslisten og instruktionerne på min telefon og prøver at undgå reklamerne placeret midt i opskriften. Så løber jeg totalt rundt op prøver at finde hoved og hale i hvad det egentligt er jeg laver, indtil retten næsten er færdig og jeg kommer i tanke om at jeg skulle have sat de brune ris over for en halv time siden (det skal opskriften ikke have skylden for, det er bare mig :neutral_face: :blush:). Når maden så er færdig en halv time efter spisetid, så er jeg fuldstændig blæst i hovedet og en lille smule sur på hvem end der har lavet den opskrift (og min kone for at have proppet den på madplanen, men det prøver jeg at vokse fra).

Min pointe er at det er forfatteren til opskriften der skal gøre alt det forarbejde og tage brugeren(siger man det?) i hånden hele vejen igennem. Det er præcis det modsatte Feminas forfatter gør i blomkålcurry [opskriften][opskrift]. Prøv bare at se hvordan selve curryen er beskrevet i en lang paragraf med masser af trin der bare går ud i et... suk! 
Det går måske meget fint, lige indtil man er begyndt at stege krydderierne og man så ser at man skal plukke bladene af korianderplanten og så hakke stilkene. Mast ind mellem "tilsæt salt og peber" og "hæld kokosmælk" står lige rettens allermest tidskrævende trin - Så knækker filmen for mig! 

# Opskrift

## Ingredienser: 
Jeg laver selv retten uden løg og med [hvidløgs olie][garlicoil] for at gøre den lavere på FODMAPs. Den er dog ikke rigtig Low FODMAP da der er både er kikærter og blomkål i.

| **Blomkål** | |
|1-2 blomkålshoved alt efter størrelse | Skylles og plukkes i mindre bukketter   | 
|1 spsk olivenolie |  | 
|1 spsk hvidløgsolie | brug ekstra olivenolie hvis du ikke har hvidløgsolie | 
|1½  tsk salt |  |
|peber |  |

|**Kikærter** |  |
| 1 dåse Kikærter | skylles og tørres af |
| 1 spsk garam masala | |
| 1 spsk oliveolie | |

| **Curry** | |
|1 løg   | Skrælles og skæres i både   |
|2 fed hvidløg  <br>
Low FODMAP alternativ brug hvidløgsolie| Hakkes fint  |
|3 cm frisk ingefær  |  Rives fint  |
|1 bundt frisk koriander  | Skylles og bladene skilles fra stilkene, stilkene hakkes og bruges i curryen   |
|2 gulerødder | Revet |
|1 spsk. olivenolie til stegning  |    |
|2 tsk. rød karrypasta  |    |
|1 spsk. karry  |    |
|1 spsk. garam masala  |    |
|1 dåse kokosmælk  |    |
|1 dåse flåede tomater (gerne Mutti) |    |
|200 g græsk yoghurt 10 %  |    |
|1 limefrugter  |  Til tilsmagning  |
|1-2 tsk sukker | Til tilsmagning|
|1-2 tsk salt eller 1 spsk boulion| Til tilsmagning | 
|peber | Til Tilsmagning |


|**Tilbehør** |  |
|4 dl ris (brune eller basmati efter smag, jeg bruger brune)| |
|korianderbladene | plukket fra stilkene tidligere |


## Fremgangsmåde
1. Start ovnen på 200 grader varmluft
2. Kog ris som man koger ris (hvis der bruges hvide ris kan man vente til blomkål og kikærter er i ovnen)
3. Klargør ingredienserne til curryen:
    - Løg og hvidløg skrælles og snittes
    - Gulerod og ingefær skrælles og rives
    - Korianderen plukkes og stilkene hakkes fint, bladene sættes til siden
4. Blomkål skylles og plukkes i mindre bukketter
    - Fordel blomkålbukketerne på en bageplade og vend dem i olieolie og hvidløgsolie og drys med garam masala for at fordele jævnt og vend det hele rundt
    - Sæt bagepladen i ovnen så der er plads til en plade neden under
    - Bag i 25 min
5.  Skyl kikærterne og lad dem dryppe af
    - Fordel kikærterne på en bageplade og vend dem i olie drys med garam masala og tril ærterne med rundt til den er jævnt fordelt.
    - Sæt pladen i ovnen og tjek til om de er klar når blomkålen tages ud, ellers gives de 5 min mere
6. Gryden varmes op (gerne meget varm hvis du har to frie hænder og ingen børn til at forstyrre dig) og olie, løg og hvidløg kommes i og steges til løgene har fået lidt farve
    - Tilsæt ingefær og karrypasta steg kort
    - Tilsæt karry, garam masala og korianderstænger og kort efter gulerødder (karryen skal have varme men ikke brænde på)
    - Steg det hele kort og hæld så kokosmælk, flåede tomater og græsk youghurt i curryen
    - Smag retten til med lime, sukker, salt/boulion og peber
7. Server curryen med risen og en lille skål med korianderblade





[Cleaned]: /BlomkaalscurryFixed-blog/
[opskrift]: https://www.femina.dk/mad/hovedretter/blomkaalskarry-med-sproede-kikaerter
[principper]:   /principper/
[garlicoil]: /low-foodmap-hvidloegsolie/