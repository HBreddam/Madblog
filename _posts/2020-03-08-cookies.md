---
layout: recipe
title:  "Chocolate chip cookies"
excerpt: "Sprøde og bløde"
author: Helene
#date:   2019-11-05 13:39:33 +0100
categories:  
  - Bagværk
  - Dessert
  - Opskrifter  
tags: 
  - Helene
  - Chokolade
  - Cookies
permalink: /chocolate-chip-cookies/

header:
  teaser: /assets/images/posts/henrik/TangzhongBrioche-teaser.jpg
  overlay_image: assets/images/posts/henrik/TangzhongBrioche-banner.jpg
  overlay_filter: 0.35 # 
  #caption: "Photo credit: [**Unsplash**](https://unsplash.com)"
  actions:
    - label: "Direkte til opskriften"
      url: "/chocolate-chip-cookies/#opskrift"
recipe:
  yield: "20 cookies"
  prepTime: 30 minutter
  prepTime_iso: PT30M
  riseTime: 
  riseTime_iso: 
  totalTime: 50 minutter
  totalTime_iso: PT50M
  description_short: Lækre cookies med sprøde kanter og blød midte
  keywords: "cookies, chocolate chip, bagværk"
  cuisine: American
  ingredients:
    #single:  
    left: 
        - part:
          items:
            - amount: 500 g 
              name: hvedemel
            - amount: 1 1/2 tsk.
              name: natron     
            - amount: 1 1/2 tsk. 
              name: bagepulver     
            - amount: 1 1/2 tsk. 
              name: havsalt     
            - amount: 280 g 
              name: blødt smør    
            - amount: 220 g
              name: rørsukker
            - amount: 220 g
              name: brun farin
            - amount: 2
              name: store æg
              prep: Varmet til stuetemperatur 
            - amount: 400 g
              name: mørk chokolade
              prep: hakket groft
            - amount: evt. et par nip
              name: flagesalt eller havsalt     
  
  directions:

    - part: Dej
      steps: 
        - step: Start med at sigte **hvedemel, natron, bagepulver og havsalt** i en skål og vend blandingen sammen, så den er klar til brug senere.
        - step: Brug en elpisker eller en røremaskine til at pisk **rørsukker, brun farin og smør** lyst og luftigt i ca. 5 minutter. Pisk herefter **æggene** i ét af gangen.
        - step: Når massen er ensartet røres **de tørre ingredienser i**. Rør så hurtigt og effektivt som muligt – du må endelig ikke ælte, så mister dejen sin luftighed.
        - step: Når alle de tørre ingredienser er rørt sammen tilsættes **chokoladestykkerne**. Vend dem hurtigt i dejen til de er jævnt fordelt.
        - step: Opbevar dejen i en tætsluttende beholder eller plasticpose i køleskabet i 24-72 timer. 
        
    - part: Bagning
      steps:
        - step: Når du er klar til at bage dine cookies, tager du din dej ud af køleskabet. Den kan godt være lidt hård fra turen i køleskabet, og du kan evt. lade den stå på køkkenbordet i 10 minutter og blive lidt mere medgørlig.
          substeps:
            - substep: Opvarm imens din ovn til **175 grader**.  
        - step: Sæt klumper på størrelse med bordtennisbolde på en bageplade – sørg for god afstand, da dejen flyder ud.
        - step: Drys dejklumperne med flagesalt og bag i ovnen i **12-17 minutter**.
          substeps:
          - substep: Bagtiden afhænger naturligvis af din ovn, men også af, hvor sprøde eller bløde du bedst kan lide dine cookies. 
        - step: Afkøl dine cookies på en bagerist og opbevar dem efter afkøling i en lufttæt beholder.
   - part: Tips!
      steps:
        - step: Jeg synes den perfekte cookie er blød og næsten flydende i midten (i lun tilstand), men sprød og lækker karamelliseret i kanten. I min ovn ligger bagetiden på 13 minutter, men jeg plejer at mærke på kanten af cookies'ne. De er klar, når kanten virker fast og fingeren ikke afsætter mærker.
        - step: Frys dejen ned, så du altid har cookies til impulsive besøg eller lækkersulten fredag aften. Frys klumper af dejen ned på et skærebræt eller en tallerken. Når dejen er frossen kan du flytte klumperne over i en plastikbøtte. Brug f.eks. en kridttusch til at skrive temperatur og bagetid på låget af bøtten.
        - step: Jeg laver ofte chokoladen i forskellige størrelser, så der både er små chokoladestrejf og store "chokoladesøer". Jeg hakker 100 g i meget store stykker, 200 g i almindelige grove stykker og hakker de sidste 100 g ret fint. Det giver efter min mening en god balance.

---

Jeg har bagt i mange år og eksperimenterer gerne, men når jeg spørge hjemme, hvad jeg skal bage denne weekend, kommer det prompte fra min kæreste "cookies!"

Chocolate Chip Cookies er nemme at gå til og der skal MEGET til, før det går decideret galt. Alligevel enkelte ting du kan gøre, for at højne niveauet af dine cookies. Brug salt både i og på dejen, brug god chokolade, pisk æg og sukker _længe_ og sidst men ikke mindst, så skal du lade dejen hvile.

Jeg vil absolut mene, at det grænser til det obligatoriske at lade dejen hvile, men hvis du har meget travlt, så kan du godt springe det punkt over. Al hviletid er godt, men hvis du kan holde nallerne fra dejen i minimum 24 timer (og op til 72), så vil anstrengelserne belønne dig med endnu lækrere cookies. Årsagen er at hviletiden giver dejen tid til at ”marinere” og derved lade enzymerne nedbryde proteiner og stivelse, så dejen bliver endnu lækrere.