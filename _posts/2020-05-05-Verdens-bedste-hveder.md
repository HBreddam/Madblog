---
layout: single
title:  "Verdens bedste hveder"
author: Henrik
#date:   2019-11-05 13:39:33 +0100
categories:  
  - Morgenmad og Brunch 
  - Højtider
  - Snack  
tags: 
  - Henrik
  - Poolish
  - Højtider
  - Gærdej
  - Prefermentering
  - Brioche
  - Hveder
  - Opskrifter
  - Tangzhong
  - Surdej  
  - Koldhævet
  - Snack
permalink: /verdens-bedste-hveder/
excerpt: "I denne opskrift har jeg brugt alle de teknikker som jeg kunne forestille mig kunne gøre en hvede bedre. Der er surdej, poolish, tangzhong, spelt og så er de koldhævet. Brug opskriften til inspiration til hvordan dine hvede kan blive bedre."
header:
  teaser: assets/images/posts/henrik/verdens-bedste-hveder-teaser.jpg
  overlay_image: assets/images/posts/henrik/verdens-bedste-hveder-banner.jpg
  overlay_filter: 0.2 # 
  actions:
    - label: "Direkte til opskriften"
      url: "/verdens-bedste-hveder/#opskrift"

gallery:
  - url: assets/images/posts/henrik/verdens-bedste-hveder-teaser.jpg
    image_path: assets/images/posts/henrik/verdens-bedste-hveder-teaser.jpg
    alt: "Close up af hvede"
gallery2:
  - url: assets/images/posts/henrik/verdens-bedste-hveder-closeup.jpg
    image_path: assets/images/posts/henrik/verdens-bedste-hveder-closeup.jpg
    alt: "Closeup af hvede"
gallery3:
  - url: assets/images/posts/henrik/verdens-bedste-hveder-full.jpg
    image_path: assets/images/posts/henrik/verdens-bedste-hveder-full.jpg
    alt: "Hel plade med hveder" 
gallery4:
  - url: assets/images/posts/henrik/hveder-med-spelt-poolish.jpg
    image_path: assets/images/posts/henrik/hveder-med-spelt-poolish.jpg
    alt: "Poolish" 
gallery5:
  - url: assets/images/posts/henrik/verdens-bedste-hveder-smor.jpg
    image_path: assets/images/posts/henrik/verdens-bedste-hveder-smor.jpg
    alt: "Hveder med smør" 
gallery6:
  - url: assets/images/posts/henrik/erdens-bedste-hveder-usmor.jpg
    image_path: assets/images/posts/henrik/verdens-bedste-hveder-usmor.jpg
    alt: "Dejlig luftig hvede" 
---
Jeg besluttede mig for at nørde hveder for at få den bedst mulige smag og krumme i dem. Det er et lidt sjovt projekt, da hveder i virkeligheden bare er en mager brioche, så man kunne jo bare give gas med, æg, smør og sukker. Men nogle gange så er tradition ikke noget man skal pille ved og noget så syndigt ville jo aldrig gå på en helliget gud :wink: 

{% include gallery id="gallery"  caption="De kan være svære at holde fingrene fra..." %}

I stedet vil jeg arbejde med melet på flere forskellige måder. Min første tanke var at hvederne ville have godt af speltmel og jeg har også gjort det [i en tidligere opskrift.](/Hveder-med-spelt/). Derudover skal dejen koldhæve og til at hæve dejen bruger jeg både surdej og poolish. Den bløde og saftige tekstur skal hjælpes på vej af gelatiniseret mel også kendt som tangzhong og når hvederne bages, er det både med bagestål og damp i ovnen. 

Det er ikke alle køkkener der har fx bagestål og surdej, og det hele kan nok virke lidt overdrevet. Jeg vil gå igennem hver del og forklare fordelene og så kan du bruge det til inspiration til, hvad man kan gøre når man skal lave hveder eller andre brød og boller. 
{% include gallery id="gallery2"  caption="" %}
## Speltmel
Først tager vi spelt (Triticum spelta), som er en gammel korntype med høj næringsværdi der giver god smag. Spelt opfører sig, i bagning, ret meget ligesom almindelig hvedemel hvilket er vigtigt når man skal bage luftige hveder. Jeg bruger fuldkornsmel da det giver absolut mest smag. Melet skal helst være grahamsmel, hvilket betyder at det er fint malet. Har du en almindeligt fuldkornsmel kan du sigte det igennem en si. Har du ikke spelt kan du bruge ølandshvede.
Jeg har en melmølle så jeg kan få friskmalet mel. Det ved jeg selvfølgeligt at de fleste ikke har, men der er en pointe i at sørge for at ens fuldkornsmel ikke står alt for længe, da fedtet i det harskner og smagen forsvinder. Så kig på holdbarheden af melet næste gang du køber fuldkornsmel og vælg et par varianter så du ikke står 6 forskellige mel der er 3 år for gamle.

## Poolish
I opskriften bruger jeg speltmelet til at lave en poolish. Poolish består af mel, vand og lille mængde gær. Gæret formerer sig kraftigt i en poolish, hvilket giver en meget stor hæveevne, men det er ikke hovedårsagen til at bruge poolish. Når en poolish står i lang tid bliver melet helt gennemvædet og det hjælper med at udvikle glutenstrukturen, hvilket er grunden til at man ofte laver en poolish med hvidt mel. Men når man laver en poolish med fuldkorn som i opskriften her, bliver alle de små fuldkornsdele i melet også gennemvædet og det giver enzymer mulighed og tid til at arbejde på fuldkornsdelene, hvilket udvikler en dejlig fyldig smag. 
{% include gallery id="gallery4"  caption="Poolish lavet på fuldkornsmel der giver en flot gylden farve" %}
Poolish er det franske navn for en metode der har forskellige navne og små variationer rundt om i verden fx biga i Italien eller den britiske sponge. Navnet poolish henviser dog til de polske bagere der tog metoden med til Frankrig. 

Den næste metode som er Tangzhong er fra en helt anden verdensdel. Metoden kendes også under navnet hokkaido metoden, da den kommer fra den japanske ø Hokkaido. I bund og grund er det en gelatinisering hvor stivelsen i melet svulmer op og indkapsler vandet. Det gør det muligt at bage med et langt højere vandindhold i dejen. Når dejen bages, frigives vandet og bliver til damp og da der er mere af det, kommer der en kraftigere "hævning" i ovnen. Derudover vil der stadig være mere vand i krummen når hvederne er bagte og de holder sig derfor saftige længere. Det er rigtig smart med hveder, som jo oprindeligt først skulle spises dagen efter.

{% include gallery id="gallery3"  caption="Fuld plade..." %}
## Surdej
Surdej, åh surdej... Jeg kunne skrive et epos omkring surdej og det er jeg faktisk i gang med. Men den korte version af min praktiske tilgang til surdej findes her: [Surdej uden Madspild](/surdej-uden-madspild/) 
Den korte historie om surdej er at den faktisk ikke er så forskellig fra en poolish. Forskellen er bare at surdejen er et miljø i balance mellem gær og mælkesyrebakterier, hvor gæret i poolishen er "kunstigt" forhøjet gennem tilførelsen af rent gær. 
Normalt når jeg laver surdej bruger jeg halvt/halvt af hvedemel og rugmel, men til denne opskrift bruger jeg kun hvedemel, for rugmel er alt for tungt. 

## Koldhævning, formning og afbagning
Det sidste skridt i udvikling af smag er at koldhæve dejen. Når man koldhæver dejen, arbejder mælkesyrebakterier især gær langsomt og det given en anden smag. Gærcellerne udvikler amylase der nedbryder stivelse til sukker og der er et væld af andre enzymer der også får god tid til at udvikle smagen og teksturen i dejen. 

Når hveder formes, skal de spændes op. Det giver en flot overflade, men holder holder også på dampen og derved fugten i bollen. Har du ikke helt styr på, hvordan det skal gøres, kan jeg anbefale [denne guide fra bake with jack](https://www.youtube.com/watch?v=Gx2Sf3XqkhQ).

Når hvederne skal i ovnen, bruger jeg både bagestål op damp. Bagestålet giver en rigtig hurtig varmeoverførsel til dejen. Det betyder at dejen hæver hurtigere da glutennettet omkring luftboblerne ikke når at stivne før vandet er fordampet. Dampen gør oversiden af bollen fugtig, hvilket giver den mulighed for at strække sig mere og derved hæve mere. Samtidigt optager stivelsen en del af vandet og bliver hel glat. Det giver en flot blank overflade, men når det så fordamper igen bliver det helt sprødt.


{% include gallery id="gallery5"  caption="Hveder med smør, bliver det bedre?" %}


Et sidste tip: Når man bager hvederne bages skal de op over 88&deg;, så stik et termometer i midten af den midterste hvis du er i tvivl om de er færdige.

Jeg håber at hvederne smager dig og god hvededag! :blush:

Velbekomme!  
\- Henrik 

{% include opskrift.html opskrift="hveder-med-surdej-tangzhong" %}
